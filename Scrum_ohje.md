# Scrum Ohje

Tässä ohjeessa käsitellään Scrumia ja se pohjautuu paljolti [viralliseen Scrum ohjeeseen](https://scrumguides.org/scrum-guide.html "The 2020 Scrum Guide") ja sen [suomennettuun versioon](https://scrumguides.org/docs/scrumguide/v2020/2020-Scrum-Guide-Finnish.pdf "Scrum ohje suomennettuna"). Ohjeen tarkoituksena on, sitä luodessa sekä lopullista tuotosta tarkastellessa, konkretisoida tiimillemme, mitä Scrum on ja avata teorian tasolla kuinka se toimii. Käytäntöön tutustumme lähemmin kurssin edetessä.

## Scrumin teoria

Scrum on Ken Schwaberin ja Jeff Sutherlandin kehittämä ketterä menetelmä, joka tarjoaa valmiin viitekehyksen projektityöskentelyyn. Scrum perustuu siihen, että keskitytään olennaiseen ja ollaan valmiita muokkaamaan työskentelytapoja perustuen siihen, mikä käytännön kokemuksella todetaan toimivammaksi.

## Scrumin kolme peruspilaria

Scrum pohjautuu kolmeen empiiriseen peruspilariin: läpinäkyvyys, tarkastelu ja mukauttaminen. Nämä kolme yhdessä mahdollistavat Scrumin toiminnan.

### Läpinäkyvyys

Scrumissa työskentelyn tulee olla läpinäkyvää. Koko prosessin tulee olla tarjolla tarkasteluun kaikille Scrum projektiin osallistuville. Scrum tiimin välillä tulee vallita luottamus siitä, että jokaisen oma työskentely on läpinäkyvää, eikä asioita piilotella tai peitellä. Tämä on mahdollista kun yksilöitä ei rangaista "huonoista suorituksista", vaan tiimi on kollektiivisesti vastuussa työjäljestä. Jos läpinäkyvyyttä ei ole niin tarkastelu ja mukauttaminen keskittyvät hyvin todennäköisesti vääriin asioihin eikä Scrum toimi.

### Tarkastelu

Scrumiin on rakennettu sisään paljon tarkastelua tukevia työvaiheita läpi koko Scrum-syklin. Kun tarkastelua on tarpeeksi ja se keskittyy oikeisiin kohteisiin, löydetään mahdollisesti mukauttamista vaativat osa-alueet.

### Mukauttaminen

Tarkastelu mahdollistaa mukautumisen. Kun Scrum tiimi havaitsee tarkastelun avulla prosessissa kohdan, joka aiheuttaa ongelmia, tähän tulee puuttua mahdollisimman nopeasti.

## Scrumin arvot

Scrumin viisi arvoa ovat:

- sitoutuminen
  - tiimi keskittyy tavoitteiden saavuttamiseen ja toistensa tukemiseen
- keskittyminen
  - ensisijainen keskittyminen on sprinttiin valituissa töissä
- avoimuus
  - tiimissä ja sidosryhmissä ollaan avoimia työn ja haasteiden suhteen
- kunnioitus
  - tiimin jäsenet kunnioittavat toisiaan ja sidosryhmä kunnioittaa tiiimin jäseniä
- rohkeus
  - tiimi uskaltaa toimia oikeiksi katsomillaan tavoilla

## Scrum-tiimi

Scrum-tiimi on yleensä maksimissaan 10 ihmisestä koostuva monialainen ja
itseohjautuva ryhmä, joka pyrkii yhteen yhteiseen tavoitteeseen - tuotteen
tavoitteeseen (tuotteen tuleva tila).  
Tiimi koostuu kolmesta eri vastuualueesta: kehittäjät, Scrum master ja tuoteomistaja.

### Kehittäjät

Kehittäjät vastaavat sprintin suunnittelusta ja sen toteutuksesta niin,
että jokainen sprintti tuottaa valmiin määritelmää vastaavan inkrementin.

### Scrum master

Scrum master vastaa Scrum tiimin tehokkuudesta siitä, että tiimi ja muu
organisaatio ymmärtävät Scrumin teorian ja käytännöt ja toimivat niiden mukaisesti.

### Tuoteomistaja

Tuoteomistaja on yksittäinen, mahdollisesti useitakin sidosryhmiä edustava henkilö,
joka vastaa tuotteen kehitysjonon hallinnasta ja siitä, että tiimin tekemä työ
tuottaa mahdollisimman suuren arvon. Tuotteen kehitysjonon muutoksia tehdään vain
tuoteomistajan päätöksestä.

## Scrum-syklin yleiskuvaus

### Sprintti

Aikajakso, jonka pituus ei muutu projektin aikana. Sprintin aikana on tarkoitus tuottaa ohjelmistoa, joka saavuttaa suunnitelun aikana asetetut tavoitteet.

### Sprintin suunnitelu

Suunnittelutapaamisessa asetetaan tavoite seuraavallle sprintille.

### Päivittäinen scrum tapaaminen

Mitä on saavutettu viime tapaamisen jälkeen ja mitä aiotaan tehdä ennen seuraavaa tapaamista.

### Sprint review

Tarkistellaan mitä on saatu aikaan ja mitä pitäisi tehdä seuraavassa sprintissä.

### Sprint retrospektiivi

Yhteenveto sprintistä. Saavutettiinko tavoittet ja mitä paranneltavaa on seuraavaa sprinttiä varten. Mietitään miten laatua ja tehokkuutta voidaan parantaa.

## Scrum meidän ryhmässämme
